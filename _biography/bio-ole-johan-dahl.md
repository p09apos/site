## Ole-Johan Dahl

Ο  Ole-Johan Dahl γεννήθηκε στις 12 Οκτωβρίου 1931 στο Μandal την νοτιότερη πόλη της Νορβηγίας. Ο πατέρας του ήταν καπετάνιος. Το 1952 σπούδασε στο Πανεπιστήμιο του Όσλο και τρία χρόνια αργότερα εισήχθη στο Νορβηγικό Ίδρυμα Άμυνας (NDRE) στον τομέα των υπολογιστών όπου εκεί εκπλήρωσε και τη στρατιωτική του θητεία. Στο Ίδρυμα εργαζόταν ο Jan V. Garwick ως υπεύθυνος για το πεδίο της μαθηματικής ανάλυσης και των υπολογισμών, και ο Ole-Johan ασχολήθηκε με το κομμάτι των υπολογιστών με επικεφαλή τον βοηθό του Garwic τον Kristen Nygaard. Είναι πολύ πιθανό ότι εκεί οι τρεις επιστημόντες  Garwick, Nygaard και Dahl ήταν οι πρώτοι στη Νορβηγία που ανέπτυξαν προγράμματα σε «μεγάλους» ψηφιακούς υπολογιστές. Στα επόμενα χρόνια, η NDRE σύναψε μια επιστημονική συνεργασία με το τμήμα υπολογιστών του Πανεπιστήμιο του Μάντσεστερ και την εταιρεία ηλεκτρονικών Ferranti. Αποτέλεσμα αυτής της συνεργασίας ήταν η NDRE να πάρει την πρώτη έκδοση του υπολογιστή Mercury της Ferranti το 1957. 
Ο Dahl συνεργάστηκε στενά με τον  Kirtsen Nyggard και δημιούργησαν την πρώτη  γλώσσα αντικειμενοστρεφούς προγραμματισμού τη SIMULA. Οι δύο επιστημόnες το 2000 έλαβαν το υψηλότερο βραβείο στην επιστήμη των υπολογιστών το Turing Award και το  2002 βραβεύτηκαν με το John von Neumann Medal. Ο Ole-Johan Dahl απεβίωσε στις στις 29 Ιουνίου 2002 στο Asker.
